<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
	<meta http-equiv="Content-Type" content="text/html; charset=utf-8" />
	<!-- NOTE: space needed at start & end of chinese sentence -->
	<title> 第一回　可家儿读书贻笑　玉氏子 </title>
	<link rel="stylesheet" href="core.css" type="text/css" />
</head>
<body>
	<h1 class='center'> 第一回　可家儿读书贻笑　玉氏子 </h1>

	<!-- NOTE: only chinese-space takes effect at the begining of the paragraph, other (\s) make no sense -->
	<p>
		固和尚者，笏山王之裔也。僧舍秋灯，大雨弥月，长宵难遣。与和尚对榻寝，为述乃祖笏山王事甚析。笏山，在云南蒙化之西。天日晴朗，人遥望万笏拄天，曰此笏山也。亦呼万笏山。好事者裹粮寻之，行一二日，山忽不见，而不知山之中，山水环注，桑麻鸡犬，不下数十万家，盖秦桃花源之类也。永乐时，每年九月，有人携银三百两，到蒙化厅纳粮，自言山中人，衣冠言语，无异土著。又百年，始有玉廷藻成进士，由县令至知府，政声藉藉，为当道所忌，罢官去。 
	</p>

	<p>
		山之中有三眉山，三巨姓居焉。中眉山俱可姓，约万余家，名可庄。右眉山俱绍姓，曰绍庄。左眉山俱韩姓，曰韩庄，亦不下万家。其错居环拱者，五百余乡，然言乡不言庄矣。其地多马，其俗强悍，好斗不尚文，每乡有长，曰乡长；长之次，曰乡勇。而庄之长，则曰公；公之次，则曰庄勇矣。其公、其长、其勇，大约择本庄本乡之雄武者为之，亦有世袭者。凡诸乡之耕田家，得谷一石，则以三斗供乡长。乡长自取一斗，以六升供韩，六升供绍，八升供可。韩绍二庄之耕田家，得谷一石，则以一斗五升供本庄公。本庄公自取一斗，而以五升供可，名曰岁供。惟可、庄之耕田家，以一斗供本庄公而已。谷之多寡，视此为等杀焉。三庄之人，则视诸乡人如奴隶，而诸乡人亦俯首帖耳，不敢少有冒犯，如奴隶之遇官长，其俗然也。婚娶，除亲姐妹俱不禁。然结婚异姓者，听之。其人不许出山，出山与山外人通者，名曰外奸，立斩无赦。而得公令者，不在此例。乡之人得乡长令，犹要得韩绍二庄公令；得韩绍二庄公令，犹要得可庄公令。韩绍之人，得本庄公令，亦要得可庄公令。惟可庄人，得本庄公令，即可出山无罪矣。
	</p>
</body>
</html>